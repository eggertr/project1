Ég heiti Þorsteinn Ámundason en er alltaf kallaður bara Steini Stóri. Er búinn að vinna hérna í að verða tuttugu ár. Fyrst í versluninni og svo prófaði ég aðeins að vera í innkaupadeildinni en svo bara á lagernum s.l. sjö ár. Ég var ekkert að fíla þessa skrifstofuvinnu hvort eð var. Hérna á lagernum, eða vöruafgreiðslunni eins og það heitir víst, sé ég um að taka á móti vörum úr uppskipun og þess háttar og koma þeim fyrir. Svo þarf að koma þessu á bretti sem fara niður í verslun eða beint í stærri pantanir sem fara útá land. Við erum fimm karlar hérna á lagernum og má segja að ég sé einskonar formaður, eða í forsvari allavega, fyrir okkur strákana. Enda er ég með lengsta starfsaldurinn. Það þarf einhver að hafa skipulag í kollinum svo þetta fari ekki allt í eitthvað fokk. Nógu oft fær maður einhverja árans afgreiðsluseðla yfir vöru sem er búið að selja sem finnst svo ekki einu sinni á lagernum. Bara að því að það stendur í tölvukerfinu á skrifstofunni að það eigi að vera til svo og svo mikið af henni. Nei, þessar skrautskrúfur mættu nú vera aðeins betur með á nótunum. 

Það keyrði nú samt fyrst um þverbak þegar hún var ráðin.. hún þarna "dúkkulísa", sem forstjóri!  Það vantar nú ekki spekina þar svei mér þá. Uppskrúfuð stelpurófa, nýskriðin úr skóla með einhverja viðskipta- og verkefnastjórnunarkúrsa á bakinu en hefur aldrei unnið svo mikið sem ærlegt handtak og ætlar svo að fara að kenna okkur körlunum hvernig við eigum að gera hlutina. Endalaust að kalla mann á einhverja samráðsfundi og viðtöl, heimtandi útskýringar og áætlanir. Hendandi í okkur skipuritum og verkferlableðlum og Guð má vita hvað! Svo lét hún okkur, nú síðast, sitja heilt kvöld á kynjafræðslufyrirlestri gegn kynferðisáreitni. Eins og það hafi nú einhverntímann verið vandamál á þessum bæ? Ég spyr mig nú bara, hvenær hættu konur að vera konur og karlar menn? 

Já auðvitað! Hún er náttúrulega hvínandi lesbísk. Fittar alveg.. snoppufríð, kynsvelt þurrkunta með allt á hornum sér sem vill karla í kjóla og konur í buxum.

Við strákarnir höfum verið að ræða þetta soldið og grínast með þetta. Stjáni vildi meina að hún væri kannski bara karlkerling. Svona skiptingur og hermir svo eftir henni eins og hann gerir svo vel, ..hahaha. það sem við höfum hlegið að þessu. Ég prentaði út mynd af henni, sem ég var nú aðeins búinn að breyta, sem við létum svo ganga á milli okkar strákanna á lagernum. Maður verður nú að hafa húmor fyrir þessu. Svei mér ef Stjáni var ekki farinn að rúnka sér yfir henni, hahahahahhaa! Hún sem var búin að banna allar "dónamyndir" á lagernum. Hún verður nú varla lengi forstjóri hérna.

Þetta var nú reyndar áður en.. þarna ég hitti hana í bænum fyrir ca. sex vikum.


Ég átta mig eiginlega ekki á því hvað gerðist. Ég fattaði ekki strax að þetta væri hún en svo var hún bara eitthvað svo helvíti umkomulaus þarna í þessum vandræðum og ég náttúrulega, eins og ég er, bauðst til að aðstoða hana. Hún var bara svo allt öðruvísi en ég hafði séð hana áður, í vinnunni. Ekki svona hörð og köld eitthvað, heldur líka bara.. þakklát, ..og kvenleg! Ég bauð henni náttúrulega heim og svo bara allt í einu vorum við komin á fullt, á eldhúsbekknum. Fjúkk, hef bara aldrei lent í öðru eins. Það var bara eins og öll gamla heiftin og pirringurinn hefði snúist upp í greddu og losta og það small svona rosalega hjá okkur. Þetta er náttúrulega hálf vandræðalegt. Ég hef ekki sagt neinum frá þessu. Strákarnir í vinnunni vita ekkert og við ætlum auðvitað að halda þessu leyndu. Enda sambandið nýbyrjað bara og maður veit náttúrulega ekkert hvað gerist næst. Hún svona ung og lystug og náttúrulega enþá að fóta sig á vinnustaðnum og ég alveg helling eldri en hún og veit eiginlega ekki hvert þetta er að fara hjá okkur. En mikið rosalega er ég spenntur fyrir henni. Ég held hún vilji meir að segja fá mig upp á skrifstofu núna.